Своїм народженням Debian Linux зобов'язаний Яну Мардроку (Ian A. Murdrock), який, як і творець Slackware Патрік Фолькердінг (Patrick Volkerding), був вельми незадоволений дистрибутивом SLS, що панував на початку 90-х. Тому не дивно, що Debian, до певної міри, являє собою його протилежність: зокрема, ним не володіє жодна компанія (це один із перших community-дистрибутивів). "На зорі цивілізації" в співтоваристві Debian можна було зустріти знаменитих людей, наприклад, Брюса Перенса (Bruce Perens), який і зараз не приховує своїх симпатій до цього дистрибутива Linux.
Встановлення Debian відбувається у два етапи: спочатку з двох флоппі-дисків за допомогою сценарію dinstall інсталюється базова система, яка згодом доповнюється певним числом пакетів. Для спрощення цієї операції використовується інтерактивна утиліта dpkg. Пакети Debian мають розширення "deb" і являють собою архів cpio, стиснутий за допомогою gzip. Debian Linux 0.90 BETA містить близько 90 пакетів, зокрема: Perl4 (і Perl5 ALPHA), Tcl 7.3/Tk 3.6, GNU Pascal Compiler 2.5.7 BETA, Emacs 19.22, Ispell, Ghostscript 2.6.1pl4. З графічних додатків на окрему згадку заслуговують календар-щоденник ical і редактор кольорів Color Editor.
