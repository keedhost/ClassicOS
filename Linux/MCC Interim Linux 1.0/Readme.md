MCC Interim Linux розроблявся в Манчестерському Обчислювальному Центрі (Manchester Computing Centre, MCC), підрозділі Університету Манчестера (University of Manchester), Велика Британія. Приставку "interim" (англ. "проміжний, неостаточний") дистрибутив отримав за відсутність "фінальних" або "офіційних" випусків. Перша версія MCC Interim Linux, що мала номер 0.12+, побачила світ у лютому 1992 року. Перед авторами MCC стояло непросте завдання - створити стабільну і невелику за розміром базову ОС, яку можна було б легко розширювати і швидко розгортати (дистрибутив використовували для проведення курсів із C і Unix в Університеті Манчестера, і адміністраторам було необхідно інсталювати систему зі швидкістю до 12 машин на годину. Це не так уже й мало, особливо якщо врахувати, що в комп'ютерних класах у ті часи стояли 80386SX). Саме тому в нього не входить X Window System (за бажання, її можна довстановити. Для поточної версії розробники рекомендують XFree86 2.1). Операції з налаштування системи (мережа, LILO) і управління пакетами значною мірою автоматизовані інтерактивними сценаріями оболонки.
